<!DOCTYPE html>
<html>
    <head>
        <title>welcome to our world</title>
        <link rel="stylesheet" href="https://maxcdn.bootstrapcdn.com/bootstrap/3.4.0/css/bootstrap.min.css">
	<link rel="stylesheet" type="text/css" href="css/customCss.css">
    </head>
    <body>
	<div class="panel panel-default mt-2 mx-auto mw-90">
		<div class="panel-heading text-center">
			<h3 class="panel-title">Welcome to our world!</h3>
		</div>
		<div class="panel-body mw-80 mx-auto">
			<p>
				È una specie di ridotte dimensioni, tanto che le femmine, leggermente più grandi dei maschi, non superano i 200 mm di lunghezza. Il carapace è ovale, bombato e scarsamente seghettato sui margini; presenta due carene laterali appena accennate e una vertebrale, più evidente, pigmentata di giallo. La colorazione di fondo è scura, da marrone a nera, ed ogni scuto ha una chiazza rossiccia attorno all'areola. Il piastrone, anch'esso ovale, è liscio marginalmente e presenta la tipica cerniera tra scuti pettorali e addominali che consente la chiusura ermetica della corazza nelle testuggini «scatola»; la pigmentazione è uniformemente nera o marrone scura, talvolta con un sottile margine giallo più o meno esteso in lunghezza; gli scuti anali sono privi di intaccature. La testa, marrone chiaro o verde-oliva, è decorata con una banda gialla finemente bordata di nero che si estende longitudinalmente nella regione parietale e post-orbitale[3].

				Distribuzione e habitat
				L'areale si estende nelle province cinesi orientali e sud-orientali (Anhui, Fujian, Henan, Hubei, Hunan, Jiangsu, Jiangxi, Zhejiang), nell'isola di Taiwan e nell'arcipelago giapponese di Ryukyu. È una specie semi-acquatica che popola le aree marginali di foreste umide planiziali e collinari (fino a 500 m di quota), tenendosi sempre in prossimità di raccolte d'acqua. Raramente può essere rinvenuta nei pressi di risaie, stagni e valli fluviali[3].

				Biologia
				C. flavomarginata è attiva prevalentemente di notte in estate, mentre nei mesi più freschi (aprile-maggio e settembre-novembre) tende ad essere prettamente diurna; il periodo di ibernazione va da ottobre ad aprile. La dieta è onnivora e comprende frutta, vegetali e piccoli invertebrati. Il periodo di deposizione, così come il numero e la dimensione delle uova, varia tra le popolazioni insulari e quelle continentali. Le femmine depongono da 2 a 8 uova, in uno o più nidi scavati nella sabbia o nel terreno tra giugno e settembre[3].

				Conservazione
				La sopravvivenza di questa specie è minacciata principalmente dalla riduzione dell'habitat (deforestazione) e dal commercio. C. flavomarginata è utilizzata, infatti, per l'alimentazione e per la medicina tradizionale cinese, oltre che come specie da allevamento (terraristica)[3].
			</p>
		</div>
		<div class="panel-footer text-center">Pangulin</div>
	</div>
    </body>
</html>
